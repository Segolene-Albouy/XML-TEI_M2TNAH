SIGLACodices quorum uariae lectiones iu omnibus locislaudantur:V = Vossianus XIX q. 51 saec. X.M = Montepessulanus H 113 saec. IX aut X.Z = Epternacensis siuc Parisinus bibl. nat. lat. 10.314 saec. X.P = Colbertinus siue Parisinus bibl. nat. lat. 7502 saec. X.U = Vossianus alter XIX f. 63 saec. X.G = Gemblacensis siue Bruxellensis bibl. Burgundicae 5330 saec. X aut XI.Ω = consensus codicum VMZPUG.S = Sangermanensis siue Parisinus bibl. nat. lat. 13045 saec. X.Q = Puteanus siue Parisinus bibl. nat. 7900 A saec. X.C = lemmata codicis Bernensis 370 saec X [Ca prius lemma ; Cb alterum lemma eiusdem loci, cum discrepant]. Horum codicum praeter VMZ aperte mendosa praetermisi; huc accedunt :ν = fragmenta inter Vindobonensem (lat. rec. 85) et Neapolitanum (IV a 8) codices rescriptos diuisa, saec. V (?).μ = fragmenta codicis rescripti Palatini 24 saec. IV (?).λ = fragmenta codicis Parisini 10.403 saec. IX. Codices qui passim laudantur :F = Vaticanus 3284 saec. XI.L = Laurentianus Sanctae Crucis plut. XXIV sin. cod. 3 saec. XI.A = Ashburnhamensis siue Parisinus bibl. nat. nouv. acq. 1.626 saec. XI.B = Bernensis 45 saec. XI.E = Erlangensis 304 saec. X.N = Nostradamensis siue Parisinus bibl. nat. lat. 17901 saec. XI. Prima manus, correctoribus opposita, indice "1" corrector minuscula littera designatur.C3 V3 G3 = commentum uel adnotationes in codicibus C U G.Compendia :cett. = optimi codices [et correctores horum codicum praeter eos quorum uaria lectio laudatur.det(t). = deterior(es) i. e. codices post saec. XI scripti.supr. = suprascripsit uel suprascriptus.eras. =  erasit.corr. = correxit.exp. = expunxit.om. = omisit.ras. = rasura.PR. = Priscianus (Corpus gramm. lat. recensente Keil).IS. = Isidori Origines.LAC. = Lactantii Placidi in Thebaida (rec. lahnke).Iam gelidas Caesar cursu superauerat Alpesingentisque animo motus bellumque futurumceperat. Vt uentum. est parui Rubiconis ad undas,ingens uisa duci Patriae trepidantis imagoclara per obscuram uoltu maestissima noctem,turrigero canos effundens uertice crines,caesarie lacera nudisque adstare lacertiset gemitu permixta loqui : "Quo tenditis ultra ?quo fertis mea signa, uiri? Si iure uenitis,si ciues, huc usque licet." Tunc perculit horrormembra ducis, riguere comae, gressumque cohercenslanguor in extrema tenuit uestigia ripa,Mox ait: "0 magnae qui moenia prospicis VrbisTarpeia de rupe, Tonans, Phrygiique penatesgentis Iuleae et rapti secreta Quiriniet residens celsa Latiaris Iuppiter AlbaVestalesque foci summique o numinis instar,Roma, faue coeptis; te furialibus armispersequor ; en adsum, uictor terraque marique,Caesar, ubique tuus (liceat modo, nunc quoque), miles,Ille erit, ille nocens, qui me tibi fecerit hostem."Inde moras soluit belli tumidumque per amnemsignat tulit propere ; sicut squalentihus aruisaestiferae Libyes uiso leo comminus hostesubsedit dubius, totam dum colligit iram;mox ubi se saeuae stimulauit uerbere caudaeerexitque iubam et uasto graue murmur hiatuinfremuit, tunc, torta leuis si lancea Maurihaereat aut latum subeant uenabula pectus,per ferrum tanti securus uolneris exit.Fonte cadit modico paruisque inpellitur undispuniceus Rubicon, cum feruida canduit aestas,perque imas serpit ualles et Gallica certuslimes ab Ausoniis disterminat arua colonis.Tum uires praebebat hiemps, atque auxerat undastertia iam grauido pluuialis Cynthia cornuet madidis euri resolutae flatibus Alpes.Primus in obliquumn sonipes opponitur amnemexcepturus aquas ; molli turn cetera rumpitturba uado faciles iarn fracti fluminis undas